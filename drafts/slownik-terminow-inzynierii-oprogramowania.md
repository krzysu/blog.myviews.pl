---
title: Słownik terminów inżynierii oprogramowania
date: "2017-05-14"
layout: post
path: "/slownik-terminow-inzynierii-oprogramowania/"
draft: true
---

W ramach moich esejów na tematy życia programisty, postanowiłem wprowadzić dodatkowy element edukacyjny. Pewną ciekawostkę, której nie widziałem jeszcze w polskim internecie.

Mimo tego że piszę po polsku, dzielę się z Wami wiedzą pochodzącą z całego świata. Nasza branża jest, szczerze, tylko anglojęzyczna. Składnia wszystkich popularnych języków programowania bazuje na angielskich terminach. W międzynarodowych zespołach deweloperzy rozmawiają głównie po angielsku. Nie masz wyboru, chcesz kiedykolwiek pracować poza Polską, musisz być komunikatywny w tym języku.

Więc, aby ułatwić Wam to zadanie, czasem w moich tekstach, w nawiasach, będę zamieszczał angielską wersję specjalistycznych terminów których używam. Będą one dotyczyły rozwoju oprogramowania (software development), zarządzania projektem informatycznym (project management), budowy produktu oraz zespołu i kilku innych dziedzin.

Poniżej zamieszczam kilkanaście terminów, które wyłowiłem z książki, którą obecnie czytam, Software Craftsman (). Wiele z nich wywołały we mnie śmiech, więc jak znacie coś lepszego to czekam na komentarze. Albo pull request'y :)

- programowanie sterowane testami (Test Driven Development - TDD)
- kod zastany (legacy code)
- ciągła integracja (continuous integration)
- atrapa (mock)
- przegląd kodu (code review)
- karta zadaniowa (task)
- rejestr zadań (backlog)
- rejestr produktowy (product backlog)
- przekombinowanie (over-engineering) ;)
- programowanie zwinne (agile software development)
- projekt otwarty (open source) ;)
- projekt własny (pet project)
- refaktoryzacja (refactoring)
- pętla sprzężenia zwrotnego (feedback loop)
- narada na stojąco  (daily stand-up)
- diagram wypalania (burndown chart)
- historyjka użytkownika (user story)
- przekazywanie do produkcji (deployment)
- zautomatyzowane przekazywanie do produkcji (automated deployment, continuous delivery)
- wydanie (release)
- konserwacja kodu (maintainance)
- prosty projekt (simple design)

Pierwszy z tekstów, który podąża tą konwencją, znajdziecie poniżej. Jak zwykle, zachęcam do dyskusji na Twitterze. Hashtag #slownikIT
